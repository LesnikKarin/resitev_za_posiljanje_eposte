# Rešitev za programsko upravljano pošiljanje elektronske pošte

Elektronska pošta je del našega vsakdana, vedno več pa se uporablja v marketinške namene. Podjetja, ki uporabljajo elektronsko pošto za t. i. e-poštni marketing, imajo na razpolago številne rešitve za programsko upravljano pošiljanje elektronske pošte. 
V diplomskem delu smo se posvetili primerjavi treh izbranih odprtokodnih rešitev in ugotavljali njihove prednosti in slabosti. Izmed vnaprej določenih kriterijev za primerjavo smo nato izbrali nekaj najbolj relavantnih in jih uporabili v rešitvi za programsko upravljano pošiljanje elektronske pošte, ki smo jo za potrebe diplomskega dela izdelali sami. Uporabili smo tehnologije kot so Bootstrap, SMTP in PHPMailer.
Z izdelavo delujoče rešitve smo prikazali osnovne in nujno potrebne komponente, ki jih mora imeti takšna rešitev.  

